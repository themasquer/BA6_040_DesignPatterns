Mediator Pattern (Aracı Desen):

Bu desen üretilen nesne ile nesnenin türevleri arasındaki karmaşık ilişkiyi çözümleye yaramaktadır. Yani nesnelerin birbirleriyle nasıl iletişime ve etkileşime gireceğini tanımlamaktadır. 
Bu desende ana mekanizma meslektaş (colleague) nesneler arasında gevşek bağlantı (loose coupling) temin etmektir. Yani meslektaşlar kendi aralarında değil bir aracı sınıf üzerinden 
iletişime geçmelidir.

Bu desene verilebilecek en güzel örnek uçakların sadece hava limanlarındaki kontrol merkezi ile iletişime geçmesidir. Piste iniş yapacak ya da kalkış yapacak uçakların birbirleriyle 
iletişime geçmesi söz konusu değildir. Hava limanındaki tüm trafiği kontrol kulesi idare eder. Bu örnekte uçaklar bu desendeki colleague olarak düşünülür, mediator nesnesi ise kuledir. 

CQRS (Command Query Responsibility Segregation) içerisinde sıklıkla kullanıldığından günümüzde çok önemli bir desen haline gelmiştir.