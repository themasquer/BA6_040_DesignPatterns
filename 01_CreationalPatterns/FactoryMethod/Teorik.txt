Factory Method Pattern:

Bu yaratıcı desen, herhangi bir uygulamanın hedeflediği yeniden kullanılabilir, bakımı yapılabilir ve test edilebilir bir mimari oluşturmamıza yardımcı olur. 
Bu deseni açıklamanın en basit yolu, gerçek hayattaki fabrikalardır. Bir fabrikanın amacı bir ürünü üretmektir. 
Örneğin telefon üreten bir fabrika düşünün, tek bir amacı vardır telefon üretmek ve tüketiciler bu konu ile ilgilenmez yani telefonun nasıl üretildiği ile, 
tek ilgilendikleri konu telefonu kullanamaktır, yani bitmiş ürün ile ilgilenirler. 
Telefon üreten bir fabrikaya sahip olmanın artısı, o fabrikada üretilen telefonların birden fazla müşteri tarafından kullanılmasıdır ve müşteri üretimi umursamaz ya da bilmez.

Nesneyi bekleyen istemci (client) sınıflarımızı, yaratmada (creation) kullanılan sınıflarda ayırırız. Bu desenin doğasında yani mimarisinde bu vardır. 
İş (business) için daha genişletilebilir ve esnek bir çözüm sunmaktadır. 
Örneğin bir e-ticaret uygulaması düşünelim, yeni bir kargo fiması tanıtmamız gerekiyor, alışveriş sepeti iş mantığının (business) uygulanış ayrıntılarını değiştirmek zorunda 
kalmadan bunu bu desen aracılığıyla yapabiliriz. Çünkü alışveriş sepetinin yaratılışıyla, kargo firmasının hiç bir alakası yoktur ve hatta tam olarak burada hangi nakliye 
sağlayıcısının kullanıldığıyla ilgilenilir. Sadece onaylanmış ve bitmiş bir sepet üzerinden siparişini göndermek istiyoruz.

Yukarıdaki tanım ve örneklerden factory method deseninin çok kullanışlı olacağını düşünebilirsiniz ki zaten kuvvetli bir desendir. 
Zaten bu desenin amacı kodun yeniden kullanılmasına izin vermek ve genişletilebilirliği artırmak ve modifikasyonları rahat yapmaktır. 
Lakin bu desene çok sık başvurduğumuzda kullandığımız yapıları da karmaşıklaştırmaya başlar. Bu yüzden dikkatli olmamız gerekmektedir.

Factory, Factory Method ve Abstract Factory desenlerini birbirleriyle karıştırmayın, hepsinin kendine has sunduğu çözüm önerileri vardır. 
Bazı kaynaklar factory ile factory methodu bir düşünüp kullanmaktadır. Lakin Abstract Factory desenini hap bilgi olarak şöyle düşünebilirsiniz, 
Abstract Factory içerisinde birden fazla Factory Method barındırabilir ve business mantığı da ona göre dizayn edilmektedir. 
Factory deseninin değişik varyasyonlarında soyutlama kullanılmaktadır. Kesinlikle şu şekilde düşünmeyiniz, Factory Method'da soyutlama yoktur, Abstract Factory'de vardır.